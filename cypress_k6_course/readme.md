# คอร์ส Cypress และ K6 สร้าง Automated Testing เว็บและ API ด้วย Cypress และ Performance Testing ด้วย K6

## สารบัญ

1. [ทบทวนการใช้งาน JavaScript](./documents/01_javascript-review.md)
2. [ทบทวนการใช้งาน TypeScript](./documents/02_typescript-review.md)
3. [Software Testing Techniques](./documents/03_software-testing-techniques.md)
4. [การตั้งค่าโปรเจค](./documents/04_project-setting-guideline.md)
5. [Mocha](./documents/05_mocha.md)
6. [Lodash](./documents/06_lodash.md)
7. [jQuery Selectors](./documents/07_jquery-selectors.md)
8. [แบบฝึกหัดเรื่อง should และ expect]() เข้าถึงเนื้อหาไม่ได้
9. [การใช้งาน within](./documents/09_how-to-use-within.md)
10. [แบบฝึกหัดเรื่อง Selectors]() เข้าถึงเนื้อหาไม่ได้
11. [การตั้งค่าฐานข้อมูล](./11-database-setup.md)
12. [Tasks และ Fixtures](./12-tasks-fixtures.md)
13. [Excel Fixtures](./13-excel-fixtures.md)
14. [ทบทวนการใช้งาน RESTful API](./14-restful-api-review.md)
15. [Authentication Testing](./15-authentication-testing.md)
16. [Authorization Testing](./16-authorization-testing.md)
17. [Form Testing](./17-form-testing.md)
18. [Debugging](./18-debugging.md)
19. [API Testing](./19-api-testing.md)
20. [Performance Testing](./20-performance-testing.md)

## แนะนำคอร์ส

Automation Testing เป็นเทคนิคที่ช่วยให้เราสามารถเขียนสคริปต์เพื่อทดสอบระบบได้ หากผู้เรียนต้องการเขียนโค้ดเพื่อทดสอบ API หรือ UI บนเว็บ Cypress ถือเป็นหนึ่งตัวเลือกยอดนิยมในปัจจุบัน

Cypress ถือเป็นเครื่องมือสำหรับการทดสอบเว็บแบบ Automated Testing เพียงแค่ผู้เรียนสามารถเขียนภาษา JavaScript ได้ การสร้างสคริปต์สำหรับทดสอบโปรแกรมก็ไม่ใช่เรื่องยากอีกต่อไป Cypress มาพร้อมกับส่วนประสานการใช้งานที่เรียกว่า Cypress Test Runner ที่ถูกออกแบบมาให้ Tester ใช้งานได้โดยง่าย ไม่ว่าจะเป็นการเลือกสคริปต์หรือเว็บเบราว์เซอร์ (Chrome, Firefox, Edge และ Electron) ที่ต้องการทดสอบ การแสดงผล Command Log ที่บ่งชี้ว่าสคริปต์ของเราทำขั้นตอนอะไรไปบ้างระหว่างทดสอบโปรแกรม นอกจากนี้การแก้ไขสคริปต์ใด ๆ จะถูกโหลดเพื่อทดสอบใหม่โดยอัตโนมัติโดยที่เราไม่ต้องปิดเพื่อเปิดโปรแกรมใหม่อีกครั้ง

เพื่อให้สคริปต์ของเรามีคุณภาพมากขึ้นคอร์สนี้จะสอนการใช้งาน Cypress ด้วยภาษา TypeScript อันเป็นภาษาต่อยอดจาก JavaScript ภายในคอร์สจะมีบทเรียนพิเศษที่สอนการใช้งานภาษา TypeScript สำหรับ Cypress โดยเฉพาะ เพียงแค่ผู้เรียนมีพื้นฐานในภาษา JavaScript ก็สามารถต่อยอดด้วยการเขียน TypeScript กับ Cypress ในคอร์สเรียนนี้ได้

เพื่อให้การใช้งาน Cypress เป็นไปอย่างราบรื่น คอร์สนี้จะปูพื้นฐานการใช้งานไลบรารี่ที่สำคัญต่อการใช้งาน Cypress ได้แก่ Mocha, Chai, jQuery และ Lodash รวมไปถึงการใช้งานคำสั่งต่าง ๆ เพื่อเข้าถึงแต่ละอีลีเมนต์บนหน้าเว็บ และการตรวจสอบข้อมูลของแต่ละอีลีเมนต์ด้วย Cypress

นอกเหนือจากเรื่องพื้นฐานการใช้งาน Cypress แล้ว คอร์สนี้ยังกล่าวถึงการใช้งาน Cypress คู่กับเว็บที่มีการเชื่อมต่อ RESTful API เพื่อนำข้อมูลจากเว็บเซอร์วิสนั้น ๆ มาแสดงผล ในคอร์สนี้ผู้เรียนจะได้เรียนรู้หลักการจำลองข้อมูลเพื่อใช้สำหรับการทดสอบโปรแกรมผ่านหลักการของ intercept API, Fixtures และ Data-Driven Tests รวมถึงการสร้างคำสั่งใหม่บน Cypress เพื่อให้เกิดความสะดวกในการใช้งาน เป็นต้น

การทำงานกับฟอร์ม เป็นอีกหนึ่งหัวข้อสำคัญ เราจะได้เรียนรู้วิธีการกรอกข้อมูลในช่อง input และการทำงานกับอีลีเมนต์อื่น ๆ บนหน้าเพจเช่น select และ radio button การตรวจสอบข้อมูลในฟอร์มภายหลังการ submit การทดสอบการ validate ข้อมูลในฟอร์ม การอัพโหลดไฟล์ในฟอร์ม รวมถึงการจัดการข้อมูลในฟอร์มแบบ FormData เป็นต้น

อีกหนึ่งหัวข้อสำคัญคือเรื่องของ Authentication และ Authorization ผู้เรียนจะได้เรียนรู้การใช้งาน Cypress เพื่อทดสอบการสมัครสมาชิก การเข้าสู่ระบบ และการออกจากระบบ ซึ่งเป็นส่วนการทำงานของ Authentication ภายหลังที่ผู้ใช้งานสามารถเข้าสู่ระบบได้แล้วเรายังต้องมีการตรวจสอบสิทธิ์ว่าผู้ใช้งานนั้น ๆ มีสิทธิ์ในการเข้าถึงหน้าเพจนั้น ๆ หรือไม่ นี่คือกระบวนการของ Authorization ในคอร์สนี้ผู้เรียนจะได้เรียนรู้การจัดการสิทธิ์ของผู้ใช้งานตามบทบาท (Role) ตามหลักการของ RBAC เช่น เฉพาะผู้ใช้งานที่มี Role เป็น Admin และ Editor ที่สามารถเข้าถึงหน้า Admin UI ได้ เป็นต้น คอร์สนี้ผู้เรียนจะได้ทราบประเภทต่าง ๆ ของการทดสอบโปรแกรม เช่น การทดสอบโปรแกรมแบบ Integration และ E2E เนื้อหาช่วงหลังของคอร์สผู้เรียนจะได้ทราบถึงแบบปฏิบัติอันดีของการทดสอบโปรแกรมผ่านเครื่องมือคือ Cypress Testing Library อันเป็นเครื่องมือยอดนิยมสำหรับการทดสอบเว็บด้วย Cypress

ส่วนสุดท้ายของคอร์ส ผู้เรียนจะได้เรียกรู้ถึงหนึ่งในการทำ Performance Testing เช่น Load Testing เพื่อวิเคราะห์ประสิทธิภาพของเว็บ / API ว่ามีการตอบสนองเช่นไรเมื่อต้องเผชิญกับสภาวะที่มีผู้ใช้งานจำนวนมากรวมถึงการแสดงผลลัพธ์การทดสอบนั้นเป็นกราฟผ่าน Grafana โดยเนื้อหาของคอร์สนี้จะใช้เครื่องมือคือ k6 อันเป็นเครื่องมือยอดนิยมในการทำ Load Testing
